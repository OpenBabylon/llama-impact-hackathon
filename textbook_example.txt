Український рУх У бУковиНі та закарпатті на початку XX ст. Суспільно-політичне життя тогочасної Буковини значно пожвавилося. Надзвичайною політичною подією в краї стало утворення в 1903 р. в місцевому сеймі «Вільнодумного союзу». Його співзасновниками стали три найвпливовіші по- статі суспільно-політичного життя Буковини — лідер україн- ських народовців Микола Василько, лідер румунських націо- нал-демократів Аурел Ончул і лідер єврейської сіоністської партії Бенно Штраухер. Члени союзу прагнули по-новому розв’язати проблеми краю: вони заявили, що на перше місце висувають вимоги покращення соціально-економічного стано- вища, розширення політичних прав, а також задоволення на- ціональних потреб усіх народів, які населяють Буковину. У 1905 р. через суперечності між його членами союз розпався. 12 листопада 1905 р. буковинські народовці об’єдналися в «Національну раду русинів на Буковині», яку неофіційно на- зивали національно-демократичною партією, підкреслюючи цим ідейну спільність із подібною партією в Галичині. Партія ви- ступала за запровадження загального, рівного й прямого вибор- чого права, у сільському господарстві висувала завдання розви- вати спілчанський рух, обґрунтовуючи національні потреби українців, визнавала таке саме право за іншими націями краю. У червні 1907 р. від «Національної ради русинів на Буко- вині» відокремилося ліве крило й заснувало Радикальну пар- тію. Визволення українського народу ця партія пов’язувала із широкими соціально-економічними перетвореннями та встанов- ленням соціалізму. Майже одночасно в Буковині сформувалася Українська соціал-демократична партія, яка проповідувала ідеї марксизму, вимагала докорінних змін у суспільстві. Однак більшість гасел соціал-демократів були незрозумілі селянам, а робітників у краї було дуже мало.
У 1907 р. в Буковині відбулися вибори до австрійського парламенту за новим виборчим законом. У всіх українських виборчих округах перемогли кандидати «Національної ради русинів на Буковині». Уперше після 1848 р. буковинські укра- їнці обрали п’ятьох депутатів. У лютому 1910 р. вона об’єд- налася зі створеним С. Смаль-Стоцьким товариством «Руська рада» (її називали також «мужицька партія») у нову партію під назвою «Руська рада». У 1912 р. вона розпалася. Колишні члени «Національної ради» оголосили про створення Націо- нально-демократичної партії, а прибічники С. Смаль- Стоцького — Української народної партії. Однак до початку війни обидві партії остаточно не сформувалися.
У 1911 р. відбулися останні вибори до Буковинського кра- йового сейму. Із 17 обраних українських депутатів 15 були на- родовцями, по одному від радикалів і соціал-демократів. Моск- вофіли на виборах зазнали поразки.
Микола Василько
  Аурел Ончул
 Бенно Штраухер
221
Розділ VII. Західноукраїнські землі у складі Австро­Угорської імперії на початку XX ст.
  Августин Волошин
На початку XX ст. в суспільно-політичному житті Закар- паття провідні позиції зберігав москвофільський напрямок. Од- нак у цей час зародилося й народовство. Молоді русинські дія- чі, які заснували його, шукали нові засоби для забезпечення виживання свого народу в умовах мадяризації. Переконавшись у безперспективності москвофільства, вони звинувачували його прибічників у занепаді русинського національного життя в краї. Вирішальним кроком стала відмова закарпатських народовців від використання російської мови та вибір ними як мови освіти й літератури народної мови.
Друкованим органом народовського руху в краї став тиж- невик «Наука», що виходив із 1897 р. Його головним редак- тором із 1903 р. був Августин Волошин (1874—1945), який згодом відіграв визначну роль в історії Закарпаття.
Розвиток народовства в краї відбувався під впливом і в тіс- ній взаємодії з українським рухом Галичини. Зокрема, праці закарпатських учених і громадських діячів друкувалися у ви- даннях Наукового товариства ім. Т. Шевченка у Львові, а гро- мадські діячі Галичини (І. Франко, С. Томашівський, В. Гна- тюк та інші) докладали чимало зусиль для ознайомлення світової громадськості з безправним становищем закарпатських русинів.
Роль народовців на початку століття в суспільно-політич- ному житті Закарпаття була досить непомітною. Їх діяльність обмежувалася питаннями мови, літератури, історії й освіти. Вони не прагнули надання краю автономії або самоврядування, не виступали за його приєднання до решти українських земель. Головним завданням народовці вважали зберегти ті прояви на- ціонального життя, які в майбутньому сприятимуть відроджен- ню Закарпаття.
